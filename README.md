У ході виконання роботи досліджена історія вишивки хрестиком, розглянуто використання її орнаментальних мотивів, символіки української вишивки та кольорів, переваги та недоліки техніки вишивання хрестиком, розроблена інструментальна програма "Хрестики української вишивки" для використання та редагування готових шаблонів рослинного та тваринного мотивів, створення власних рапортів вишивки, розроблена інструкція користувача програми, сплановані дії щодо її подальшого розвитку з урахуванням потреб користувачів.
При розробці програми використовувалися мова Python та бібліотеки PIL, Turtle і Tkinter. 
Програма має три режими роботи: перший режим "Створення рапорту за готовим шаблоном" надає користувачам можливість вибору з різноманітних готових шаблонів для вишивки українського стилю, спрощує процес створення вишивки та робить його доступним для широкого кола користувачів; другий режим "Редагування рапорту" дозволяє користувачам вносити зміни до існуючих рапортів, адаптувати їх під власні потреби та вишуканість, змінювати кольори, розміри рапорту, щоб досягти бажаного ефекту; третій режим "Створення власного рапорту" відкриває безмежні можливості для креативності користувачів, які можуть створювати власні унікальні рапорти вишивки.
У результаті роботи над проєктом була досягнута мета дослідження та підтверджена  актуальність роботи програми для створення та редагування рапортів вишивки українського стилю. 
Проєкт "Програмна реалізація інструментів візуалізації для дослідження геометричних закономірностей в орнаментах української вишивки " є корисним інструментом зі зручним інтерфейсом для всіх, хто цікавиться українською вишивкою та бажає створити власні унікальні твори мистецтва. Він сприяє збереженню та популяризації української вишивки як незамінної частини культурної спадщини України. 
